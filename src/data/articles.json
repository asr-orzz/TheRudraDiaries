[
  {
    "id": 1,
    "name": "खत",
    "image":"p1.webp",
    "content": "लिखे जा चुके हैं कई हज़ार खत,\nभेजी जा चुकी हैं अनगिनत चिट्ठियां,\nफिर भी अनकहे हैं अभी सैकड़ों राज,\nजिन्हें इंतजार है लिखे जाने का।\n\nतो क्या उठाऊं कलम और लिख दूं,\nवो सारी भावनायें जिन्हें लालसा है,\nएक बार काग़ज पर उतारे जाने की,\nसदियों से प्रतीक्षा है जिन्हें समझे जाने की।\n\nपर कैसे शब्द दूं इन उलझे धागों को,\nजिन्हें सुलझा पाना शायद कठिन है,\nक्या संभव होगा समेट पाना इन्हें,\nजो इंतजार में हैं सुलझाए जाने के।\n\nकरूँ क्या फिर हठ खुद से ही,\nलिख दूं हृदय में कैद वो सारे राज,\nजो खटखटा रहे हैं सैकड़ों वर्षों से,\nआस है जिन्हें बाहर आ पाने की।\n\nक्या मेरी ये कोशिश होगी सफल,\nऔर बता पाऊँगा मैं चंद राज,\nऔर तुम समझ पाओगी क्या उन्हें,\nजिन्हें प्रतीक्षा है तुम तक पहुँच पाने की।\n\nअगर समझ पाओ तो देरी मत करना,\nलिख देना तुम भी एक खत,\nजहाँ उत्तर हो उन सभी प्रश्नों के,\nजिन्हें तलाश है अपना उत्तर पाने की।"
  },
  {
    "id": 2,
    "name": "अंतहीन युद्ध",
    "image": "p2.webp",
    "content": "कभी कभी भटक जाता हूँ, यूँ ही,\n\t रूह का वो टूटा हिस्सा ढूंढते हुए...\n\t कभी कभी डर जाता हूँ, यूँ ही,\n\t खुद के वज़ूद से जूझते हुए...\n\n\t पर क्या,\n\t खुद को ना समझ पाना,\n\t कमजोरी है मेरी?\n\t खुद से यूँ डर जाना,\n\t मजबूरी है मेरी?\n\n\t खोजता हूँ खुद को उन\n\t जंगलों में, किनारों में,\n\t जुगनुओं से रोशन उन\n\t अंधेरों की दीवारों में,\n\n\t पर क्या,\n\t कालिख मेरे अस्तित्व की,\n\t चमकेगी कभी?\n\t मुझे वो मिल्कियत मेरी,\n\t मिलेगी कहीं?\n\n\t ये मेरा सहम जाना\n\t लहरों के शोर से,\n\t ये मेरा ना निकल पाना\n\t यादों की डोर से,\n\n\t क्या ये, मेरे कमजोर\n\t व्यक्तित्व की निशानी है?\n\t या ये, बेड़ियों में जकड़े\n\t मष्तिष्क की मेहरबानी है?\n\n\t सोचता हूँ जीत ली\n\t जंग मैंने अतीत की।\n\t सोचता हूँ काट दी,\n\t यादें मैंने भयभीत सी।\n\n\t फिर क्यों,\n\t डर जाता हूँ आज भी,\n\t इन अंधेरों की कैद से?\n\t सहम जाता हूँ आज भी,\n\t उन पलों की याद से?\n\n\t कमजोर नहीं हूँ मैं,\n\t आज भी लड़ रहा हूँ।\n\t अपने ही मष्तिष्क के,\n\t मायाजाल में उलझ रहा हूँ।\n\n\t ये गिर कर उठना,\n\t टूट कर संभलना।\n\t ये आँसुओं को पीकर,\n\t हर पल हँसना।\n\n\t इस कड़ी-सी धूप में,\n\t छांव को तलाशना।\n\t तपते हुए पीतल को,\n\t सोने-सा तराशना।\n\n\t ये सब मेरे युद्ध का\n\t ही तो एक हिस्सा है।\n\t मज़बूत होते मन का\n\t छोटा सा किस्सा है।\n\n\t जारी रहेेगा ये द्वंद,\n\t युगों तक यूँ अनबरत।\n\t लड़ता रहूँगा अंतहीन,\n\t युगों तक यूँ अनबरत।"
  },
  {
    "id": 3,
    "name": "वो एक माँ है",
    "image": "p3.webp",
    "content": "वो एक माँ है...\n\t सींच कर वो रक्त से,\n\t एक नयी जान बनाती है।\n\t जन्म देने को संतान को,\n\t असहनीय पीड़ा भी सह जाती है。\n\n\t वो एक माँ है...\n\t सोती नहीं है वो खुद,\n\t लोरी सुना कर बच्चे को सुलाती है।\n\t भूखी रहती है वो खुद,\n\t पर पेट भर बच्चे को खिलाती है。\n\n\t वो एक माँ है...\n\t अपने पराये का भेद नहीं है उसे,\n\t कृष्ण की यशोदा माँ कहलाती है।\n\t संतान की खुशी के लिए वो,\n\t भगवान का द्वार भी खटखटाती है。\n\n\t वो एक माँ है...\n\t प्रेम का भंडार लेकर,\n\t वो संस्कारों से सजाती है।\n\t बच्चे को पीड़ा में देख कर,\n\t वो दर्द से तड़प जाती है。\n\n\t वो एक माँ है...\n\t परवरिश को बच्चे की,\n\t वो महनत करती जाती है।\n\t रक्षा करने को बच्चे की,\n\t वो समाज से भी लड़ जाती है。\n\n\t वो एक माँ है...\n\t होती है वो ममता की मुरत,\n\t पर काली का रूप भी बन जाती है।\n\t बीमार होकर खुद वो,\n\t बच्चे को लाड़ लड़ाती है。\n\n\t वो एक माँ है...\n\t बच्चे की परवरिश में वो,\n\t खुद को ही भूल जाती है।\n\t फिर क्यूँ बुढ़ापे में वो,\n\t खुद को वृद्धाश्रम में पाती है?\n\n\t वो एक माँ है...\n\t निस्वार्थ हो कर वो,\n\t बच्चों को प्यार लुटाती है।\n\t फिर क्यूँ बुढ़ापे में वो,\n\t खुद को अकेला पाती है?\n\n\t वो एक माँ है...\n\t हर दुःख में भी वो,\n\t बच्चों को देख मुस्कराती है।\n\t त्यागे जाने पर बच्चों से भी,\n\t उनके कुशल की कामना मनाती है।\n\n\t वो एक माँ है...\n\t अपना सब कुछ दे कर भी,\n\t वो बदले में दुःख क्यों पाती है؟\n\t असीम सम्मान की हकदार होकर भी,\n\t वो दर दर की ठोकरें क्यों खाती है?\n\n\t वो एक माँ है..."
  },
  {
    "id": 4,
    "name": "प्यारी सी बहना मेरी",
    "image": "p4.webp",
    "content": "आज फिर देखा मैंने उसे,\n\tअपना दर्द छुपाते हुए।\n\tआँसुओं को मिटा कर,\n\tमेरे लिए मुस्कराते हुए।\n\n\tमाँ-बाप दोनों का फर्ज,\n\tबखूबी निभाते हुए।\n\tअपने आज को खर्च कर,\n\tमेरा कल बनाते हुए।\n\n\tवैसे तो वो दोस्त है मेरी,\n\tपर कभी कभी माँ बन जाती है।\n\tकभी बहन, कभी पिता, कभी भाई बन,\n\tममता की छांव में छुपाती है।\n\n\tहै वो खुद छोटी-सी पर,\n\tबड़े-बड़े पाठ सिखाती है।\n\tमेरी मुस्कराहट के लिए वो पागल,\n\tअपनों से भी लड़ जाती है।\n\n\tगलती करने पर हाथ पकड़,\n\tवो मुझे सही रास्ता दिखाती है।\n\tदिख जाए एक आँसू मेरी आँखों में,\n\tवो पागल खुद उदास हो जाती है।\n\n\tकैसे कह दूँ प्यार नहीं तुझसे,\n\tमेरा दर्द मुझसे पहले समझ जाती है।\n\tना भी कह पाऊँ मन की बातें,\n\tतो वो मेरा मन ही पढ़ जाती है।\n\n\tजानती हूँ नहीं कहना आता तुझको,\n\tअपना दर्द ना तू बाँट पाती है।\n\tइसीलिए तो बहना मेरी,\n\tअकेले ही सब सह जाती है।\n\n\tहै बस इतना कहना उससे,\n\tतू अकेली नहीं है।\n\tहर मुसीबत में तेरे संग,\n\tतेरी ये छोटी खड़ी है।\n\n\tना कर सकूँ ज्यादा कुछ पर,\n\tतेरा हर दर्द मिटाऊँगी।\n\tवादा है तुझे ये मेरा,\n\tपूरी दुनिया तुझे घुमाऊँगी।\n\n\tलड़ते-लड़ते, हँसते-हँसते,\n\tयूँ ही जिंदगी बीत जाएगी।\n\tदीदी और छोटी की जोड़ी,\n\tमस्ती भरे पल बनाएगी।\n\n\tकोशिश करुँगी मैं,\n\tतुझे थोड़ा समझ सकूँ।\n\tअधूरे वो सपने तेरे,\n\tमैं पूरे कर सकूँ।\n\n\tक्योंकि सिर्फ दोस्त नहीं है,\n\tतू पूरी दुनिया है मेरी।\n\tतुझसे नाराजगी नहीं प्यार है,\n\tतू प्यारी सी बहना है मेरी।"
  },
  {
    "id": 5,
    "name": "टूटता तारा",
    "image": "p5.webp",
    "content": "टूटते तारे को देख कर,\n\tसोचा एक मुराद माँग लूँ।\n\tचाँद से तेरे चेहरे पर,\n\tचमके वो सितारा माँग लूँ।\n\n\tमाँगू तेरी खुशियाँ,\n\tमुस्कानें बेहिसाब माँग लूँ।\n\tऔर हो सके तो तेरा,\n\tजीवन भर साथ माँग लूँ।\n\n\tतब याद आया तुझे,\n\tक्या दे सकता हूँ मैं?\n\tतेरे अरमानों को क्या,\n\tपूरा कर सकता हूँ मैं?\n\n\tतू महलों की धड़कन,\n\tमैं जंगलों का वासी।\n\tतू खेले सखियों संग,\n\tमैं तलवारों का साथी।\n\n\tशिकार को भटकूँ मैं,\n\tरक्त को प्यासे दानव सा।\n\tचोट देख डर जाए तू,\n\tहृदय मासूम से मानव सा।\n\n\tशिला सा कठोर मैं,\n\tमखमल सा तेरा हाथ।\n\tचेहरा तेरा सोच कर,\n\tन माँग पाया तेरा साथ।\n\n\tभावहीन दानव हूँ पर,\n\tस्वार्थी नहीं हो सकता हूँ मैं।\n\tसिर्फ अपनी खुशी के लिए,\n\tतुझे दुख नहीं दे सकता हूँ मैं।\n\n\tटूटते तारे को देख कर,\n\tसोचा एक मुराद माँग लूँ।\n\tचाँद से तेरे चेहरे पर,\n\tचमके वो सितारा माँग लूँ।"
  },
  {
    "id": 6,
    "name": "जरूरी होता है",
    "image": "p6.webp",
    "content": "उससे मिल कर आज मैंने जाना,\nनिराश होना कमजोरी की निशानी नहीं है।\n\nकभी कभी टूटना भी जरूरी होता है,\nएक मजबूत वापसी के लिए।\nकभी कभी रोना भी जरूरी होता है,\nफिर खुल कर मुस्कराने के लिए।\n\nउससे मिल कर आज मैंने जाना,\nथक जाना हार की निशानी नहीं है।\n\nकभी कभी रुक जाना भी जरूरी होता है,\nबड़ी मंजिल को पाने के लिए।\nकभी कभी झुक जाना भी जरूरी होता है,\nगर्व से सिर उठाने के लिए।\n\nउससे मिल कर आज मैंने जाना,\nक्रोध बुराई की निशानी नहीं है।\n\nकभी कभी उबल जाना भी जरूरी होता है,\nरक्त को अस्त्र बनाने के लिए।\nकभी कभी संघर्ष भी जरूरी होता है,\nशांतिपूर्ण समाज बनाने के लिए।\n\nउससे मिल कर आज मैंने जाना..."
  },
  {
    "id": 7,
    "name": "काली स्याही",
    "image": "p7.webp",
    "content": "कहते हैं वो,\n\tमैं उनकी परछाईं का,\n\tप्यारा-सा हिस्सा हूँ।\n\nफिर क्यों नित नए तरीके से,\n\tवो मुझ को ही सताते हैं?\nफिर क्यों मेरे अस्तित्व पर,\n\tवो यूँ बार बार प्रश्न उठाते हैं?\n\nकहते हैं वो,\n\tमैं उनके गुरूर का,\n\tसबसे बड़ा किस्सा हूँ।\n\nफिर क्यों मेरे आँसुओं को,\n\tवो जश्न की तरह मनाते हैं?\nफिर क्यों मेरे किरदार पर,\n\tवो यूँ नए-नए दाग लगाते हैं?\n\nकहते हैं वो,\n\tमैं उड़ूँ खुले आसमान में,\n\tये ख्वाहिश है उनकी।\n\nफिर क्यों बांधा है मेरे पंखों को,\n\tइन सामाजिक बेड़ियों से?\nफिर क्यों मेरे आसमान का,\n\tअंत है इन चारदीवारी में?\n\nकहते हैं वो,\n\tचाहते हैं मुझे,\n\tएक बेहतर जिंदगी देना।\n\nतो क्या ऐसी जिंदगी,\n\tदर्द से भरी होती है?\nया अपनों की नफरतों की,\n\tएक लंबी कड़ी होती है?\n\nकहते हैं वो...\n\nसुन लिया उनका कहना बहुत,\n\tसुन ली वो झूठी बातें।\nसुन लिए नफ़रतों के किस्से,\n\tसुन लिए वो खोखले वादे।\n\nअब अपने जीवन की डोर,\n\tअपने हाथों में लेने का वक़्त है।\nअब अपनी मंजिल की ओर,\n\tनिडर होकर बढ़ने का वक़्त है।\n\nइन बेड़ियों को तोड़ने को,\n\tअब लौह बनने का वक़्त है।\nउन भेड़ियों से निपटने को,\n\tअब अंगार बनने का वक़्त है।\n\nकहना-सुनना, हँसना-रोना,\n\tये सब तो चलता रहता है।\nपर यूँ बातें सुन कर रुक जाना,\n\tअंत में बहुत खलता है।\n\nकहते हैं वो,\n\tयूँ विद्रोह करने वालों का,\n\tकिरदार अच्छा नहीं होता।\n\nबिगड़े किरदार की काली स्याही से,\n\tचलो आज एक नया अंत लिखें।\nमन में बंधी उन बेड़ियों को तोड़,\n\tआज खुद से एक आखिरी युद्ध लड़ें।"
  },
  {
    "id": 8,
    "name": "ये है युवा पीढ़ी",
    "image": "p8.webp",
    "content": "उबलते जोश से भरी,\n\tसब सही करने को अड़ी।\nमशालें ले कर खड़ी,\n\tये है युवा पीढ़ी。\n\nफूँक देगी ये बिगुल,\n\tरूढ़ीवादिता से युद्ध का।\nक्यों गलत सहे कोई,\n\tबदलाव हो अब शुद्ध सा。\n\nसमानता का अधिकार हो,\n\tक्यों संकीर्ण सोच हो?\nहँसे मिले हम साथ में,\n\tक्यों अकेले मौज हो?\n\nतोड़ दिए सभी बंधन,\n\tइसने पुरानी सोच के।\nकोई सजे श्रंगार से,\n\tकोई लड़े अब युद्ध में。\n\nसीखती इतिहास से,\n\tअब ये नयी पीढ़ी है。\nक्यों गिरे बार बार,\n\tपहले से बनी सीढ़ी है。\n\nखेलती विज्ञान से,\n\tऔर धर्म का साथ हो。\nबढ़ चले हम चांद तक,\n\tहाथ में जब हाथ हो。\n\nझुकती नहीं ये ओहदों से,\n\tपात्र का सम्मान हो。\nक्यों डरे परिणाम से,\n\tखुद पर जब अभिमान हो。\n\nयुद्ध को तैयार खड़ी,\n\tये है नयी पीढ़ी।\nफूँक देगी संसार को,\n\tये है युवा पीढ़ी।"
  },
  {
    "id": 9,
    "name": "उम्मीद",
    "image": "p10.jpg",
    "content": "चीखता बंद अंधेरों में मैं,\n\tऔर एक टुकड़ा धूप।\nभटकता मरूस्थल में मैं,\n\tऔर बारिश की बूँद।\nये उम्मीद ही तो है,\n\tजो जिंदा रखे मौत में भी।\n\nलहू से लथपथ मैं,\n\tऔर युद्ध का शंख।\nगिरता शिखर से मैं,\n\tऔर फड़फड़ाता पंख।\nये उम्मीद ही तो है...\n\nसफर से थकता मैं,\n\tऔर मंजिल का मुख।\nस्वयं से हारता मैं,\n\tऔर रुक जाने का दुख।\nये उम्मीद ही तो है...\n\nहार से हताश मैं,\n\tऔर सीख का वो पल।\nद्वंद्व में सज्ज मैं,\n\tऔर चमकता वो कल।\nये उम्मीद ही तो है...\n\nये उम्मीद ही तो है,\n\tजो जिंदा रखे मौत में भी।"
  },
  {
    "id": 10,
    "name": "भँवर निराशा का",
    "image": "p11.jpg",
    "content": "टकरा कर जो राह के पत्थर से,\n\tपथ अपना तुम मोड़ लोगे।\nआलोचनाओं को सुन कर जो,\n\tखुद को ही तुम तोड़ लोगे।\n\nफँस कर भँवर में निराशा के,\n\tजीने का ज़ज्बा तुम छोड़ दोगे।\nहताश मन के हाथों हार जो,\n\tसपनों का गला तुम मरोड़ दोगे।\n\nहाँ, मोड़ लोगे मुख तुम,\n\tउन अधूरे वादों से।\nजो तुमने ही किए थे,\n\tखुद से सर्द रातों में।\n\nकैसे टिकोगे अकेले,\n\tजीवन के तुम द्वंद में?\nजो ठोकरों से डर कर,\n\tचलना ही तुम छोड़ दोगे।\n\nउठाओ शस्त्र, रहो सज्ज,\n\ttum वीर बनो रणभूमि में।\nअंत कैसे होगा युद्ध का जो,\n\tलड़ना ही तुम छोड़ दोगे?\n\nनहीं बचेगा भँवर निराशा का जो,\n\tकष्ट ये तुम बीत लोगे।\nजीत लोगे तुम विश्व जो,\n\tखुद से ही तुम जीत लोगे।"
  },
  {
    "id": 11,
    "name": "दोस्त",
    "image": "p12.jpg",
    "content": "खामोशी में सुन लेना,\n\tमेरे दिल का हाल।\nसब कुछ समझ लेना,\n\tचाहे मैं रही हूँ टाल।\nकहो ना दोस्त,\n\tकैसे कर लेते हो ये?\n\nमेरे दुखते मन का,\n\tमरहम बन जाना।\nमरूस्थल से दिल में,\n\tबारिश ले आना।\nबोलो ना दोस्त,\n\tकैसे कर लेते हो ये?\n\nअनजाने से थे हम,\n\tऔर अपने हो गए।\nकुछ भी तो ना थे,\n\tऔर सब कुछ हो गए।\nबोलो ना दोस्त,\n\tकैसे कर लेते हो ये?\n\nरोती हुई मैं और,\n\tवो हरकतें अजीब।\nमासूम सी मैं और,\n\tतुम खूबसूरत ताजीब।\nकहो ना दोस्त,\n\tकैसे कर लेते हो ये?\n\nमिले ना हम कभी,\n\tफिर भी करीब हैं।\nहैं हम कोसों दूर,\n\tफिर भी अजीज हैं।\nबोलो ना दोस्त,\n\tकैसे कर लेते हो ये?\n\nकहते हो बच्ची हूँ मैं,\n\tफिर नखरे भी उठाते हो।\nमेरी सब माँगों को,\n\tबस पूरा करते जाते हो।\nकहो ना दोस्त,\n\tकैसे कर लेते हो ये?\n\nशाम को कॉल पर,\n\tसब किस्से सुनाना।\nअजीब सी शक्लों के,\n\tफिर फोटो दिखाना।\nकहो ना दोस्त,\n\tकैसे कर लेते हो ये?\n\nसबने तो कहा था,\n\tना लंबा है साथ।\nफिर क्यों सालों से,\n\tना छूटे ये हाथ?\nकहो ना दोस्त,\n\tकैसे कर लेते हो ये?"
  }
  
]
